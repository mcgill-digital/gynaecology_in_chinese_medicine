<?xml version="1.0" encoding="UTF-8" standalone="yes" ?>
<document>
<header>
<doctitle>
 重訂濟陰綱目 
 </doctitle>
<volume>
 第五冊, 卷 9 
 </volume>
<author>
 武 之 望   (叔卿 ) 
</author>
<date>
 清雍正六年, 1728
 </date>
<currentpage>
 text 38a 
 </currentpage>
<first>
 jiyingkangmu v.5 text9 1a.xml
</first>
<last>
 jiyingkangmu v.5 text9 51b.xml
</last>
<prev>
 jiyingkangmu v.5 text9 37b.xml 
</prev>
<next>
 jiyingkangmu v.5 text9 38b.xml 
</next>
<image>
 jiyingkangmu v.5 text9 38a.jpg 
</image>
</header><text>
大 中 丞 許 慎 微 公 向 令 金 壇 時 。 夫 人 胎 漏 。 療 治 不 止 。 時 迫 於 上 計 。 公 欲 因 其 勢 遂 下 之 。 謀 於 余 。 余 第 令 服 佛 手 散 。 以 為 可 安 即 安 。 不 可 安 即 下 。 順 其 自 然 而 已 。 既 數 服 。 公 憂 疑 不 決 。 女 科 醫 者 。 檢 方 以 進 。 乃 用 牛 膝 一 兩 。 酒 煎 服 。 謂 牛 膝 固 補 下 部 。 藥 耳 。 用 之 何 害 。 公 遂 信 而 服 之 。 而 胎 果 下 。 余 時 有 從 母 之 戚 。 未 及 知 此 。 知 而 馳 至 。 則 聞 盈 庭 皆 桂 麝 氣 。 蓋 因 胞 衣 未 下 。 女 醫 又 進 香 桂 散 矣 。 血 遂 暴 下 。 如 大 河 決 。 不 可 復 止 。 亟 煎 獨 參 湯 。 未 成 而 卒 。 公 哀 傷 甫 定 。 而 過 余 謝 。 且 
 <marginalia> 
 <sf> 生 宣 熟 補 之 說 似 是 而 實 非 宜 思 之 </sf> 
 </marginalia> 
 諗 余 曰 。 牛 膝 補 藥 而 能 墮 胎 。 何 也 。 余 對 曰 。 生 則 宣 而 熟 則 補 。 故 破 血 之 與 填 精 。 如 箭 鋒 相 <cf> 拄 </cf> 。 豈 獨 牛 膝 哉 。 鹿 角 亦 墮 胎 破 血 。 而 煎 為 白 膠 。 則 安 胎 止 血 。 因 其 熟 而 信 其 生 。 此 之 謂 { 麤 } 工 。 公 嘆 恨 無 已 。 余 故 特 著 之 。 以 為 世 戒 。 
 </text></document>