<?xml version="1.0" encoding="UTF-8" standalone="yes" ?>
<document>
<header>
<doctitle>
 重訂濟陰綱目 
 </doctitle>
<volume>
 第五冊, 卷 9 
 </volume>
<author>
 武 之 望   (叔卿 ) 
</author>
<date>
 清雍正六年, 1728
 </date>
<currentpage>
 text 50b 
 </currentpage>
<first>
 jiyingkangmu v.5 text9 1a.xml
</first>
<last>
 jiyingkangmu v.5 text9 51b.xml
</last>
<prev>
 jiyingkangmu v.5 text9 50a.xml 
</prev>
<next>
 jiyingkangmu v.5 text9 51a.xml 
</next>
<image>
 jiyingkangmu v.5 text9 50b.jpg 
</image>
</header><text>
違 而 致 之 者 。 乃 元 氣 不 足 。 病 氣 有 餘 也 。 若 見 經 候 不 調 。 就 行 調 補 。 庶 免 此 證 。 治 法 以 補 元 氣 為 主 。 而 佐 以 雄 黃 丸 之 類 行 散 之 。 若 脾 經 鬱 結 氣 逆 者 。 用 加 味 歸 脾 湯 調 補 之 。 若 脾 虛 血 不 足 者 。 用 六 君 芎 歸 培 養 之 。 肝 火 血 耗 者 。 用 加 味 逍 遙 散 滋 抑 之 。 肝 脾 鬱 怒 者 。 用 加 味 歸 脾 逍 遙 二 藥 兼 服 。 腎 肝 虛 弱 者 。 用 六 味 地 黃 丸 。 
 
 一 婦 人 經 閉 八 月 。 肚 腹 漸 大 。 面 色 或 青 或 黃 。 用 胎 證 之 藥 不 應 。 余 診 視 之 日 。 面 青 脈 濇 。 寒 熱 往 來 。 肝 經 血 病 也 。 面 黃 腹 大 。 少 食 體 倦 。 脾 經 血 病 也 。 此 鬱 怒 傷 脾 肝 之 證 。 非 胎 也 。 不 信 。 仍 用 治 胎 散 之 類 不 驗 。 余 用 加 味 歸 脾 逍 遙 二 藥 。 各 二 十 餘 劑 。 諸 證 稍 愈 。 彼 欲 速 效 。 遂 服 通 經 丸 一 服 。 下 血 昏 憒 。 自 汗 惡 寒 。 手 足 俱 冷 。 嘔 吐 不 食 。 余 用 人 參 炮 薑 二 劑 漸 愈 。 
 </text></document>