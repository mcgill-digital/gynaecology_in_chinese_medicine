<?xml version="1.0" encoding="UTF-8" standalone="yes" ?>
<document>
<header>
<doctitle>
 重訂濟陰綱目 
 </doctitle>
<volume>
 第一冊, 卷 1 
 </volume>
<author>
 武 之 望   (叔卿 ) 
</author>
<date>
 清雍正六年, 1728
 </date>
<currentpage>
 text 6b 
 </currentpage>
<first>
 jiyingkangmu v.1 tp.xml
</first>
<last>
 jiyingkangmu v.1 text1 38b.xml 
</last>
<prev>
 jiyingkangmu v.1 text1 6a.xml 
</prev>
<next>
 jiyingkangmu v.1 text1 7a.xml 
</next>
<image>
 jiyingkangmu v.1 text1 6b.jpg 
</image>
</header><text>
<marginalia> 
 <sf> 無 深 意 焉 如 立 齋 養 榮 八 珍 等 湯 但 本 于 此 其 用 六 味 丸 者 又 為 補 母 之 法 宜 詳 </sf> 
 </marginalia> 
 
 ○ 論 月 水 多 少 
 準 繩 云 。 婦 人 病 多 是 月 經 。 乍 多 乍 少 或 前 或 後 。 將 發 疼 痛 。 醫 者 不 審 。 一 例 呼 為 經 病 。 不 知 陽 勝 陰 陰 勝 陽 。 所 以 服 藥 無 效 。 蓋 陰 氣 乘 陽 。 則 包 藏 寒 氣 。 血 不 運 行 。 經 所 謂 天 寒 地 凍 。 水 凝 成 冰 。 故 令 乍 少 。 而 在 月 後 。 若 陽 氣 乘 陰 。 則 血 流 散 溢 。 經 所 謂 天 暑 地 熱 。 經 水 沸 溢 。 故 令 乍 多 。 而 在 月 前 。 當 和 血 氣 平 陰 陽 斯 為 福 也 。 ○ 陽 勝 陰 。 月 候 多 者 。 當 歸 飲 。 陰 勝 陽 月 候 少 者 。 七 沸 湯 。 ○ 又 云 。 經 水 過 多 。 為 虛 熱 為 氣 虛 不 能 攝 血 。 ○ 經 水 澀 少 為 虛 。 為 澀 。 虛 則 補 之 。 澀 則 濡 之 。 
 
 <cf> &#33033; </cf> 經 曰 。 有 一 婦 人 來 診 。 言 經 水 少 。 不 如 前 者 何 也 。 師 曰 。 曾 更 下 利 若 汗 出 小 便 利 者 可 。 何 以 故 。 師 曰 亡 其 津 液 。 故 令 經 水 反 少 。 設 經 下 多 於 前 。 有 當 所 若 困 。 當 言 恐 大 便 難 。 身 無 復 汗 也 。 
 <marginalia> 
 <sf> 津 液 滑 水 穀 陰 氣 也 亡 之 則 血 失 所 養 矣 故 不 如 前 焉 </sf> 
 </marginalia> 
 </text></document>