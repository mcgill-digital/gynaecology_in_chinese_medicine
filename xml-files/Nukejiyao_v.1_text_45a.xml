<?xml version="1.0" encoding="UTF-8" standalone="yes" ?>
<document>
<header>
<doctitle>
 女科輯要 
</doctitle>
<volume>
 上卷 
 </volume>
<author>
 沈又彭(堯封) 
</author>
<date>
 同治一年, 1862 
</date>
<currentpage>
 text 45a 
 </currentpage>
<first>
 Nukejiyao v.1 print date.xml
</first>
<last>
 Nukejiyao v.1 text 62b.xml
</last>
<prev>
 Nukejiyao v.1 text 44b.xml 
</prev>
<next>
 Nukejiyao v.1 text 45b.xml 
</next>
<image>
 Nukejiyao v.1 text 45a.jpg 
</image>
</header><text>
妊 婦 淋 曰 子 淋 。 小 便 不 出 曰 轉 胞 。 子 淋 小 便 頻 數 。 點 滴 而 痛 。 轉 胞 頻 數 出 少 不 痛 。 淋 屬 肝 經 陰 虧 火 熾 。 轉 胞 因 膀 胱 被 胎 壓 住 。 膀 胱 止 有 一 口 。 未 溺 時 其 口 向 上 。 口 端 橫 一 管 。 上 半 管 即 名 下 焦 。 下 半 管 即 是 溺 孔 。 未 溺 時 膀 胱 之 底 下 垂 如 瓶 狀 。 其 口 在 上 與 下 焦 直 對 。 溺 從 下 焦 滲 入 。 故 曰 下 焦 者 。 別 迴 腸 而 滲 入 膀 胱 焉 。 欲 溺 時 大 氣 舉 膀 胱 之 底 如 傾 瓶 狀 其 口 向 下 。   從 溺 孔 注 出 。 故 曰 氣 化 則 能 出 矣 。 轉 胞 一 證 。 因 胎 大 壓 住 膀 胱 或 因 氣 虛 不 能 舉 膀 胱 之 底 。 氣 虛 者 補 氣 。 胎 壓 者 托 胎 。 若 浪 投 通 利 。 無 益 於 病 。 反 傷 正 氣 。 
 </text></document>