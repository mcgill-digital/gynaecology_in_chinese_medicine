<?xml version="1.0" encoding="UTF-8" standalone="yes" ?>
<document>
<header>
<doctitle>
 女科輯要 
</doctitle>
<volume>
 上卷 
 </volume>
<author>
 沈又彭(堯封) 
</author>
<date>
 同治一年, 1862 
</date>
<currentpage>
 text 16b 
 </currentpage>
<first>
 Nukejiyao v.1 print date.xml
</first>
<last>
 Nukejiyao v.1 text 62b.xml
</last>
<prev>
 Nukejiyao v.1 text 16a.xml 
</prev>
<next>
 Nukejiyao v.1 text 17a.xml 
</next>
<image>
 Nukejiyao v.1 text 16b.jpg 
</image>
</header><text>
方 各 有 意 義 。 然 其 所 下 之 物 究 竟 不 知 為 何 物 。 惟 丹 溪 云 婦 人 帶 下 與 男 子 夢 遺 同 。 顯 然 指 著 女 精 言 千 古 疑 竇 。 一 言 道 破 。 但 精 滑 一 證 。 所 因 不 同 。 惜 其 所 製 之 方 。 囿 於 痰 火 二 字 中 耳 。 由 是 言 之 。 白 帶 即 同 白 濁 赤 帶 即 同 赤 濁 。 此 皆 滑 膩 如 精 者 。 至 若 狀 如 米 泔 。 或 臭 水 不 黏 者 。 此 乃 脾 家 之 物 。 氣 虛 下 陷 使 然 。 高 年 亦 有 患 此 。 非 精 氣 之 病 。 不 可 混 治 。 
 
 又 按 戴 元 禮 論 赤 濁 云 。 精 者 血 之 所 化 。 有 濁 去 太 多 精 化 不 及 。 赤 未 變 白 。 故 成 赤 濁 。 此 虛 之 甚 也 。 何 以 知 之 。 有 人 天 癸 未 至 。 強 力 好 色 。 所 泄 半 精 半 血 。 
 </text></document>