<?xml version="1.0" encoding="UTF-8" standalone="yes" ?>
<document>
<header>
<doctitle>
 女科輯要 
</doctitle>
<volume>
 上卷 
 </volume>
<author>
 沈又彭(堯封) 
</author>
<date>
 同治一年, 1862 
</date>
<currentpage>
 text 25a 
 </currentpage>
<first>
 Nukejiyao v.1 print date.xml
</first>
<last>
 Nukejiyao v.1 text 62b.xml
</last>
<prev>
 Nukejiyao v.1 text 24b.xml 
</prev>
<next>
 Nukejiyao v.1 text 25b.xml 
</next>
<image>
 Nukejiyao v.1 text 25a.jpg 
</image>
</header><text>
僕 作 手 少 陰 。 手 少 陰 脈 應 在 掌 後 銳 骨 之 後 陷 者 。 中 直 對 小 指 。 非 太 淵 脈 也 。 必 有 所 據 。 全 元 起 作 足 少 陰 。 候 在 尺 中 。 經 云 尺 裡 以 候 腹 中 。 胎 在 腹 中 。 當 應 在 尺 。 此 為 近 理 。 
 
 又 曰 陰 搏 陽 別 。 謂 之 有 子 。 
 
 沈 按 王 注 云 。 陰 。 尺 中 也 。 搏 。 謂 搏 觸 于 手 也 。 尺 脈 搏 擊 。 與 寸 脈 迥 別 。 則 有 孕 之 兆 也 。 
 
 又 曰 何 以 知 懷 子 之 且 生 也 。 曰 身 有 病 而 無 邪 脈 也 。 難 經 曰 女 子 以 腎 系 胞 。 三 部 脈 浮 沉 正 等 。 按 之 不 絕 者 。 有 妊 也 。 
 </text></document>