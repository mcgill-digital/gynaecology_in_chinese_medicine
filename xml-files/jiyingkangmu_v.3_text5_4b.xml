<?xml version="1.0" encoding="UTF-8" standalone="yes" ?>
<document>
<header>
<doctitle>
 重訂濟陰綱目 
 </doctitle>
<volume>
 第三冊, 卷 5 
 </volume>
<author>
 武 之 望   (叔卿 ) 
</author>
<date>
 清雍正六年, 1728
 </date>
<currentpage>
 text 4b 
 </currentpage>
<first>
 jiyingkangmu v.3 text4 1a.xml
</first>
<last>
 jiyingkangmu v.3 text6 26b.xml 
</last>
<prev>
 jiyingkangmu v.3 text5 4a.xml 
</prev>
<next>
 jiyingkangmu v.3 text5 5a.xml 
</next>
<image>
 jiyingkangmu v.3 text5 4b.jpg 
</image>
</header><text>
寒 熱 。 月 水 或 多 或 少 。 有 此 病 者 。 不 復 生 子 。 其 瘕 手 足 成 形 者 殺 人 。 未 成 者 可 治 。 療 之 有 法 。 行 以 毒 藥 。 瘕 當 下 即 愈 。 
 
 鱉 瘕 者 。 婦 人 月 水 新 至 。 其 人 劇 作 罷 勞 。 汗 出 衣 服 潤 濕 。 不 以 時 去 之 。 若 當 風 睡 。 足 踐 濕 地 。 恍 惚 覺 悟 。 { 蹠 } 立 未 安 。 顏 色 未 平 。 復 見 所 好 。 心 為 之 開 。 魂 魄 感 動 。 五 內 脫 消 。 若 入 水 浣 洗 沐 浴 。 不 以 時 出 。 而 神 不 守 水 精 。 與 邪 氣 俱 入 。 至 三 焦 之 中 幕 。 玉 門 先 閉 。 津 液 妄 行 。 留 絡 不 去 。 因 生 鱉 瘕 之 聚 。 大 如 小 柈 。 令 人 小 腹 內 切 痛 。 惡 氣 左 右 走 。 上 下 腹 中 苦 痛 。 若 存 若 亡 。 持 之 躍 手 。 下 引 陰 裏 。 腰 背 亦 痛 。 不 可 以 息 。 月 水 不 通 。 面 色 黃 黑 。 脫 聲 少 氣 。 有 此 病 者 。 令 人 絕 子 。 其 瘕 有 手 足 成 形 者 殺 人 。 未 成 者 可 治 。 療 有 法 度 。 以 長 針 按 療 之 。 行 以 毒 藥 。 瘕 當 下 即 愈 。 
 </text></document>