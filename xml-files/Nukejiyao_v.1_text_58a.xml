<?xml version="1.0" encoding="UTF-8" standalone="yes" ?>
<document>
<header>
<doctitle>
 女科輯要 
</doctitle>
<volume>
 上卷 
 </volume>
<author>
 沈又彭(堯封) 
</author>
<date>
 同治一年, 1862 
</date>
<currentpage>
 text 58a 
 </currentpage>
<first>
 Nukejiyao v.1 print date.xml
</first>
<last>
 Nukejiyao v.1 text 62b.xml
</last>
<prev>
 Nukejiyao v.1 text 57b.xml 
</prev>
<next>
 Nukejiyao v.1 text 58b.xml 
</next>
<image>
 Nukejiyao v.1 text 58a.jpg 
</image>
</header><text>
又 按 許 裕 卿 治 邵 涵 貞 室 。 娠 十 七 月 不 產 不 敢 執 意 憑 脈 。 問 諸 情 況 果 孕 非 病 。 但 云 孕 五 月 以 後 不 動 心 竊 訝 之 。 為 主 丹 參 一 味 。 令 日 服 七 錢 。 兩 旬 餘 胎 下 已 死 而 枯 。 其 胎 之 死 。 料 在 五 月 不 動 時 。 經 年 在 腹 。 不 腐 而 枯 如 果 實 在 樹 敗 者 必 腐 。 亦 有 不 腐 者 則 枯 胎 之 理 可 推 也 。 余 謂 此 由 結 胎 之 後 。 生 氣 不 旺 。 未 能 長 養 。 萎 于 胞 中 又 名 僵 胎 。 亦 有 不 足 月 而 自 下 者 。 併 有 不 能 破 胞 而 自 落 者 。 余 見 過 數 人 矣 。 若 胎 已 長 成 。 豈 能 死 于 腹 中 而 不 為 大 患 。 至 年 餘 而 始 下 哉 。 惜 許 君 言 之 未 詳 也 。 丹 參 長 于 行 血 。 
 </text></document>